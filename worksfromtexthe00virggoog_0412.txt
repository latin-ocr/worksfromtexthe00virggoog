ammosnmrr. 379

Et me, Turne, manent: simul haec invisa relinquam ,
Lumina, nec generum AEnean captiva videbo.'’

Accepit vocem lacrimis Laviniamatris

llagmntes perfusa genas: cui plurimus ignem

Subjeoit rubor, et calefacta per ora cucurrit.

Indum sanguineo veluti violaverit ostro

Si quis ebur, aut mixta rubent ubi lilia multa

Alba rosa: talis virgo dabat ore colores.

Illum turbat amor, figitque in virgine vultus :·

Ardet in arma magis, paucisque affatur Amatam:

“ Ne, quaeso, ne me lacrimis, neve omine tanto
Prosequere in duri certamina Martis euntem,

0 mater: neque enim Turno mora libera mortis.

N unoius haec Idmon Phrygio mea dicta tyranno

Haud placitura refer: Quamprimum crastina coelo
Puniceis invecta rotis Aurora rubescit,

N on Teucros agat in Rutulos: Teucrum arma quiescant
Et Rutulum: nostro dirimamus sanguine bellum:

Illo quaeratur conjux Lavinia campo.”

Haec ubi dicta dedit, rapidusque in tecta recessit,
Poscit equos, gaudetque tuens ante ora frementes,
Pilumno quos ipsa decus dedit Orithyia3
Qui candore nives anteirent, cursibus auras.
Circumstant properi aurigae, manibusque lacessunt
Pectora plausa cavis, et colla comantia pectunt.
Ipse dehinc auro squalentem alboque orichalco
circumdat loricam humeris ; simul aptat habendo
Ensemque clipeumque et rubrae cornua cristae,—
Ensem, quem Dauno ignipotens deus ipse parenti
Fecerat, et Stygia candentem tinxerat unda.
Exin, quae mediis ingenti adnixa columnae
AEdibus adstabat, validam vi corripit hastam,
Actoris Aurunci spolium ; quassatque trementem,
Vociferans: “ Nunc, o nunquam frustrata vocatus
Hasta meos, nunc tempus adest; te maximus Actor,
Te Turni nunc dextra gerit. Da sternere corpus,
Loricamque manu valida lacerare revulsam
Semiviri Phrygis, et foedare in pulvere crines
Vibratos calido ferm, myrrhaque madentes.'’
His agitur furiis: totoque ardentis ab ore
Scintillae absistunt; oculis micat acribus ignis.
Mugitus veluti quum prima in proelia taurus
Terrificos ciet, atque irasci in cornua tentat,
Arboris obnixus trunco, ventosque lacessit
Ictibus, et sparsa ad pugnam proludit arena.

Nec minus interea maternis saeuus in armis

 

