numos LIB- XII.

J am jam linquo acies. Ne me terrete timentem,
Obscena volucres3 alarum verbera nosco,
Letalemque sonum ; nec fallunt jussa superba

Magnanimi J ovis. Haec pro virginitate reponit?
Quo vitam dedit aternam? cur mortis ademta est
Conditiol’ possem tantos finire dolores
Nunc certe, et misero fratri comes irc per umbras.
Immortalis ego l aut quidquam mihi dulce meorum
Te sine, frater, erit? Ο quae satis alta dehiscat
Terra mihi, manesque deam demittat ad imos ?’'
Tantum effata, caput glauco contexit amictu
Multa gemens, et se fluvio dea condidit alto.
AEneas instat contra, telumque coruscat
Ingens arboreum, et saevo sic pectore fatur:
“ Quae nunc deinde mora est ‘l aut quid jam, Turne, retractas P
Non cursu, saevis certandum est cominus armis
Verte omncs tete in facies3 et contrahe, quidquid
Sive animis sive arte vales; opta ardua pennis
Astra sequi, clausumve cavate condere terra.'’
Ille caput quassans: “Non me tua fervida terrent
Dicta, ferox; di me terrent, et Jupiter hostis.''
Nec plura effatus, saxum circumspicit ingens,
Saxum antiquum, ingens, campo quod forte jacebat,
Limes agro positus, litem ut discerneret arvis;
Vix illud lecti bis sex cervice subirent,
Qualia nunc hominum producit corpora tellus:
Ille manu raptum trepida torquebat in hostem,
Altior insurgens, et cursu concitus heros. ‘
Sed neque currentem se, nec cognoscit euntem,
Tollentemve manu saxumque immane moventem:
Genua labant3 gelidus concrevit frigore sanguis.
Turn lapis ipse viri, vacuum per inane volutus,
Nec spatium evasit totum, nec pertulit ictum.
Ac velut in somnis, oculos ubi languida pressit
Nocte quies, nequidquam avidos extendere cursus
Velle videmur, et in mediis conatibus aegri
Succidimus3 non lingua valet, non corpore notae
Sufficiunt vires, nec vox aut verba sequuntur:
Sic Turno, quacumque viam virtute petivit,
Successum dea dira negat. Tum pectore sensus
Vertuntur varii. Rutulos aspectat et urbem,
cunctaturque metu, telumque instare tremiscit;
Nec quo se eripiat, nec qua vi tendat in hostem,
Nec currus usquam videt, aurigamve sororem.
Cunctanti telum AEneas fatale coruscat,
Sortitus fortunam oculis3 et corpore toto

 

