194 r. vrncmminoms

Nec nos obniti contra, nec tendere tantum
Sufficimus. Superat quoniam fortuna, sequamur, ¹
Quoque vocat, vertamus iter. Nec litora longe
Fida reor fraterna Erycis portusque Sicanos,

Si modo rite memor servata remetior astra.’‘

Tum pius AEneas: “Equidem sic poscere ventos
J amdudum, et frustra cerno te tendere contra.
Flecte viam velis. An sit milri gratior ulla,
Quove magis fessas optem demittere naves,

Quam quae Dardanium tellus mihi servat Acesten,
Et patris Anchisae gremio complectitur ossa ?”
Haec ubi dicta, petunt portus, et vela secundi
Intendunt zephyri3 fertur cita gurgite classis,

Et tandem laeti notas advertuntur arenae.

At procul excelso miratus vertice montis
Adventum sociasque rates occurrit Acestes,
Horridus in jaculis et pelle Libystidis ursae3
Troja Crimiso conceptum flumine mater
Quem genuit. Veterum non immemor ille parentum
Gratatur reduces, et gaza laetus agresti
Excipit, ac fessos opibus solatur amicis.

Postera quum primo stellas oriente fugarat
Clara dies, socios in coetum litore ab omni
Advocat AEneas, tumulique ex aggere fatur:

“Dardanidae magni, genus alto a sanguine divum,
Annuus exactis completur mensibus orbis,

Ex quo reliquias divinique ossa parentis
Condidimus terra, maestasque sacravimus aras.
Jamque dies, ni fallor, adest, quem semper acerbum,
Semper honoratum (sic di voluistis), habebo.

Hunc ego, Gaetulis agerem si Syrtibus exsul,
Argolicove mari deprensus, et urbe Mycenae,
Annua vota tamen solemnesque ordine pompas
Exsequerer, strueremque suis altaria donis.

Nunc ultro ad cineres ipsius et ossa parentis,

Haud equidem sine mente reor, sine numine divum,
Adsumus, et portus delati intramus amicos.

Ergo agite, et laetum cuncti celebremus honorem;
Poscamus ventos ; atque haec me sacra quotannis
Urbe velit posita templis sibi ferre dicatis,

Bina boum vobis Troja generatus Acestes

Dat numero capita in naves ; adhibete penates

Et patrios epulis, et quos colit hospes Acestes.
Praeterea, si nona diem mortalibus almum

Aurora extulerit radiisque retexerit orbem„

Prima citae Teucris ponam certamina. clasis,

 

