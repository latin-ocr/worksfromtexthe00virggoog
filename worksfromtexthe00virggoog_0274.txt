AENEIDOS m. VI.

Corpora debentur, Lethaei ad fluminis undam

Securos latices et longa oblivia potant.
Has equidem memorare tibi atque ostendere coram,
J ampridem hano prolem cupio enumerare meorum:
Quo magis Italia mecum laetere reperta.
0 pater, anne aliquas ad coelum hinc ire putandum est
Sublimes animas, iterumque in tarda reverti
Corpora? quae lucis miseris tam dira cupido?
Dicam equidem3 nec te suspensum, nate, tenebo :'’
Suscipit Anchises, atque ordine singula pandit.

“Principio coelum ao terras, camposque liquentes,
Lucentemque globum Lunae Titaniaque astra,
Spiritus intus alit, totamque infusa per artus
Mens agitat molem, et magno se corpore miscet.
Inde hominum pecudumque genus, vitaeque volantum,
Et quae marmoreo fert monstra sub aequore pontus.
Igneus est ollis vigor et ooelestis origo
Seminibus, quantum non noxia corpora tardant,
Terrenique hebetant artus moribundaque membra. [auras
Hinc metuunt, cupiuntque; dolent, gaudentque3 neque
Despiciunt clausae tenebris et carcere caeco.
Quin et supremo quum lumine vita reliquit,
Non tamen omne malum miseris, neo funditus omnes
Corporeae excedunt pestes3 penitusque necesse est
Multa diu concreta modis inolescere miris.
Ergo exercentur poenis, veterumque malorum
Supplicia expendunt. Alia panduntur inanes
Suspensas ad ventos; aliis sub gurgite vasto
Infectum eluitur scelus, aut exuritur igni;
Quisque suos patimur manes; exinde peramplum
Mittimur Elysium, et pauci laeta arua tenemus :
Donec longa dies, perfecto temporis orbe,
Concretam exemit labem, purumque reliquit
AEtherium sensum, atque aurai simplicis ignem.
Has omnes, ubi mille rotam volvere per annos,
Lethaeum ad fluvium deus evocat agmine magno:
Scilicet immemores, supera ut convexa revisant
Rursus, et incipiant in corpora velle reverti.''
Dixerat Anchisem natumque unaque Sibyllam
Conventus trahit in medios, turbamque sonantem:
Et tumulum capit, unde omnes longo ordine possit
Adversos legere, et venientum discere urltus.

“ Nunc age, Dardaniam prolem quae deinde sequatur
Gloria, qui maneant Itala de gente nepotes,
Illustres animas, nostrumque in nomen ituras,

Erpediarn dictis, et te tua fata docebo.

 

