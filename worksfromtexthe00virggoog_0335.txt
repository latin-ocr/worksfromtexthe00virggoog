302 r. vrncrmr minorue

Immo, ubi defuncta finem portusque tenebunt
Ausonios olim, quaecumque evaserit undis
Dardaniumque ducem Laurentia vexerit arva,
Mortalem eripiam formam, magnique jubebo
AEquoris esse deas: qualis Nereia Doto
Et Galatea secant spumantem pectore pontum.’¹
Dixerat: idque ratum Stygii per flumina fratris,
Per pice torrentes atraque voragine ripas
Annuit, et totum nutu tremefecit Olympum.
Ergo aderat promissa dies, et tempora Parcas
Debita complerant; quum Turni injuria Matrem
Admonuit, ratibus sacris depellere taedas.
Hic primum nova lux oculis offulsit, et' ingens
Visus ab Aurora coelum transcurrere nimbus,
Idaeique chori: tum vox horrenda per auras

Excidit, et Troum Rutulorumque agmina complet:

“Ne trepidate meas, Teucri, defendere naves;
Neve armate manus: maria ante exurere Turno
Quam sacras dabitur pinus. Vos ite solutae,
Ite, deae pelagi3 genetrix jubet.’' Et sua quaque
Continuo puppes abrumpunt vincula ripis,
Delphinumque modo demersis aequora rostris
Ima petunt. Hinc virginea, mirabile monstrum,
[Quot prius aeratae steterant ad litora prorae]
Reddunt se totidem facies, pontoque feruntur.
Obstupuere animis Rutuli3 conterritus ipse
Turbatis Messapus equis; cunctatur et amnis
Rauca sonans, revocatque pedem Tiberinus ab alto.
At non audaci cessit fiducia Tum03
Ultro animos tollit dictis, atque increpat ultro:
“ Trojanos haec monstra petunt3 his Jupiter ipse
Auxilium solitum eripuit3 non tela, nec ignes
Exspectant Rutulos. Ergo maria invia Teucris,
Nec spes ulla fugae, rerum pars altera ademta est.
Terra autem in nostris manibus: tot millia, gentes
Arma ferrmt Italae. Ni me fatalia terrent,
Si qua Phryges prae se jactant, responsa deorum.
Sat fatis Venerique datum, tetigere quod arva
Fertilis Ausoniae Troes. Sunt et mea contra
Fata mihi, ferro sceleratam exscindere gentem,
Oonjuge praerepta3 nec solos tangit Atridas
Iste dolor, solisque licet capere arma Mycenis.
Sed periise semel satis est. Peccare fuisset
Ante satis, penitus modo non genus omne perosos
Femineum. Quibus liae mediilrducia uelli,

Fossarumque mora, leti discrimina parua,

 

