muros LIB. Π.

Quid miseros toties in aperta pericula cives
Projicis, o Latio caput horum et causa malorum?
Nulla salus bello: pacem te poscimus omnes,
Turne, simul pacis solum inviolabile pignus.
Primus ego, invisum quem tu tibi fingis, et esse
Nil moror, en supplex venio. Miserere tuorum,
Pone animos, et pulsus abi. Sat funera fusi
Vidimus, ingentes et desolavimus agros.
Aut si fama movet, si tantum pectore robur
Concipis, et si adeo dotalis regia cordi est ;
Ande, atque adversum fidens fer pectus in hostem.
Scilicet, ut Turno contingat regia conjux,
NoS, animae viles, inhumata infletaque turba,
Stemamur campis. Et jam tu, si qua tibi vis,
{iperii quid Martis habes, illum aspice contra,

ui vocat.''

Talibus exarsit dictis violentia Turni;
Dat gemitum, rumpitque has imo pectore voces:
“Larga quidem, Drance, semper tibi copia sandi
Tum, quum bella manus poscunt ; patribusque vocatis
Primus ades. Sed non replenda est curia verbis,
Quae tuto tibi magna volent, dum distinet hostem
Agger moerorum, nec inundant sanguine fossae.
Proinde tona eloquio-solitum tibi; meque timoris
Argue tu, Drance, quando tot stragis acervos
Teucrorum tua dextra dedit, passimque tropaeis
Insignis agros. Possit quid vivida virtus,
Experiere licet: nec longe scilicet hostes
Quaercndi nobis ; circumstant undique muros.
Imus in adversos? quid cessas? an tibi Mavors
Ventosa in lingua pedibusque fugacibus istis
Semper erit?
Pulsus ego P aut quisquam merito, foedissime, pulsum
Arguet, Iliaco tumidum qui crescere Thybrim
Sanguine, et Evandri totam oum stirpe videbit
Procubnisse domum, atque exutos Arcadas armis?
Haud ita me experti Bitias et Pandarus ingens,
Et quos mille die victor sub Tartara misi,
Inclusus muris hostilique aggere septus.
N ulla salus bello. Capiti cane talia demens
Dardanio, rebusque tuis. Proinde omnia magno
N e cessa turbare metu, atque extollere vires
Gentis bis victae3 contra premere arma Latini.
N unc et Myrmidonum proceres Phrygia arma tremiscunt,
Nunc et Tydides, et Larissaeus Achillem

Amnis et Hadriacas retro fugit huhdus undas.

 

