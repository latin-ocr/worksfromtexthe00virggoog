, 326 r. vmcmn macrus

Per medios insignis equis, tumidusque secundo
Marte ruat ? Non clausa tegvmt jam moenia Teucros.
Quin intra portas atque ipsis proelia miscent
Aggeribus maerorum3 et inundant sanguine fossae.
AEneas ignarus abest. Nunquamne levari

Obsidione sines? Muris iterum imminet hostis
Nascentis Trojae, necnon exercitus alter;

Atque iterum iu Teucros AEtolis surgit ab Arpis
Tydides. Equidem credo, mea vulnera restant,

Et tua progenies mortalia demoror arma!

Si sine pace tua atque invito numine Troes

Italiam petiere—luant peccata ; neque illos

J uveris auxilio: sin tot responsa secuti,

Quae superi manesque dabant—cur nunc tua quisquam
Vertere jussa potest? aut cur nova condere fata?
Quid repetam exustas Erycino in litore classes?
Quid tempestatum regem, ventosque furentes

AEolia excitos? aut actam nubibus Irim?

Nunc etiam manes-haec intentata manebat

Sors rerum-movet, et superis immissa repente
Allecto, medias Italum bacchata per urbes.

Nil super imperio moveor: speravimus ista,

Dum fortuna fuit: vincant, quos vincere mavis.

Si nulla est regio, Teucris quam det tua conjux
Dura: per eversae, genitor, fumantia Trojae

Excidia obtestor: liceat dimittere ab armis
Incolumem Ascanium, liceat superesse nepotem.
AEneas sane ignotis jactetur in undis,

Et, quamcumque viam dederit fortuna, sequatur:
Hune tegere, et dirae valeam subducere pugnae.

, Est Amathus, est celsa mihi Paphus, atque Cythera,
Idaliaeque domus: positis inglorius armis

Exiget hic aevum. Magna ditione jubeto

Carthago remat Ausoniam: nihil urbibus inde
Obstabit Tyriis. Quid pestem evadere belli

J uvit, et Argolicos medium fugisse per ignes,
Totque maris vastaeque exhausta pericula terrae,
Dum Latium Teucri recidivaque Pergama quaerunt?
Non satius, cineres patriae insedisse supremos
Atque solum quo Troja fuit? Xanthum et Simoenta
Redde, oro, miseris; iterumque revolvere casus

Da, pater, Iliacos Teucris.” Tum regia J uno

Aeta furore gravi: “ Quid me alta silentia cogis
Rumpere, et obductum verbis vulgare dolorem?
AEnean hominum quisquam divumque subegit

Bella sequi, aut hostem regi se summissum

 

