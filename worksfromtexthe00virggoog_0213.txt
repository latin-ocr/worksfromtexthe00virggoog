178 12.vmo1n11uanor1s ·

Hic primum paribus nitens Cyllcnius alis
Constitit; hinc toto praeceps se corpore ad undas
=Misit, avi similis, quae circum litua, circum
Piscosos scopulos, humilis volat aequora juxta.
[Haud aliter terras inter coelumque volabat,
Litus arenosum Libyae ventosque secabat
Materno veniens ab avo Cyllenia proles]

Ut primum alatis tetigit magalia plantis,
AEnean fundantem arces ac tecta novantem
Conspicit: atque illi stellatus iaspide firlva
Ensis erat, Tyrioque ardebat murice laena,
Demissa ex humeris; dives quae munera Dido
Fecerat, et tenui telas discreverat auro.
Continuo invadit: “ Tu nunc Carthaginis altoe
Fundamenta locas, pulchramque uxorius urbem
Exstruis? heu regni rerumque oblite tuarum!
Ipse deum tibi me claro demittit Olympo
Regnator, coelum et terres qui numine torquet3
Ipse haec ferre jubet celeres mandata per auras:
Quid struis? aut qua spe Libycis teris otia terris?
Si te nulla movet tantarum gloria rerum,

Nec super ipse tua moliris leude laborem,
Ascanium surgentem, et spes heredis Iuli
Respice; cui regnum Italiae Romanaque tellus
Debentur.” 'lali Cyllenius ore loeutus
Mortales visus medio sermone reliquit,

Et procul in tenuem ex oculis evanuit auram.

At vero AEneas aspectu obmutuit amens,
Arrectaeque horrore comae, et vox faucibus haesit.
Ardet abire fuga, dulcesque relinquere terras,
Attonitus tanto monitu imperioque deorum.

Heu, quid agat? quo nunc reginam ambire furentem
Audeat affatu? quae prima exordia sumat?

[Atque animum nunc huc celerem, nunc dividit illuc,
In partesque rapit variae, perque omnia versat] ,
Haec alternanti potior sententia visa est:

Mnesthea Sergestumque vocat, fortemque Serestum:
Classem aptent taciti, sociosque ad litora cogant ;¹
Arma parent, et, quae sit rebus causa novandis,
Dissimulcnt: sese interea, quando optima Dido
Nesciat, et tantos rumpi non speret amores,
Tentaturum aditus, et quae mollissima fandi
Tempora, quis rebus dexter modus. Ocius omnes
Imperio laeti parent, ac jussa facessunt.

At regina dolos (quis tallere possit amantem i)
Praesensit, motusque excepit quaerulosos,

 

