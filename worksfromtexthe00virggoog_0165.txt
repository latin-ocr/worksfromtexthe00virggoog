130 r. vrnernn morus

Moenia Dardanidum! quater ipso iu limine portae
Substitit, atque utero sonitum quater arma dedere.
Instemus tamen immemores caecique surore,
Ilt monstrum infelix sacrata sistimus arce.
Tunc etiam fatis aperit Cassandra futuris
Ora, dei jussu non unquam eredita Teucris.
Nos delubra deum miseri, quibus ultimus esset
Ille dies, festa velamus fronde per urbem
Vertitur interea coelum, et ruit oceano nox,
Involvens umbra magna terramque polumque,
Myrmidonumque dolos3 fusi per moenia Teucri
Conticuere; sopor fessos complectitur artus.
“Et jam Argiva phalanx instructis navibus ibat
A Tenedo, taoitae per amica silentia lunae
Litora nota petens ; flammas quum regia puppis
Extulerat, fatisque deum defensus iniquis,
Inclusus utero Danaos et pinea furtim
Laxat claustra Sinon. Illos patefactus ad auras
Reddit equus3 laetique cavo se robore promunt
Thessandrus Sthenelusque duces, et dirus Ulixes,
Demissum lapsi per funem, Acamasque, Thoasque,
Pelidesque Neoptolemus, primusque Machaon,
Et Menelaus, et ipse doli fabricator Epeos.
Invadunt urbem somno vinoque sepultam
Oaeduntur vigiles, portisque patentibus omnes
Accipiunt socios, atque agmina conseia juugrmt.
“Tempus erat, quo prima quies mortalibus aegris
Incipit, et dono divum gratissima serpit.
In somnis, eece, ante oculos maestissimus Hector
Visus adesse mihi, largosque effundere fletus,
Raptatus bigis ut quondam, aterque cruento
Pulvere, perque pedes trajectus lora tumentes.
Hei mihi, qualis erat! quantum mutatus abillo
Hectore, qui redit exuvias indutus Achilli,
Vel Danaum Phrygios jaculatus puppibus ignes!
Squalentem barbam, et concretos sanguine crines,
Vulneraque illa gerens, quae circum plurima muros
Accepit patrios. Ultro flens ipse videbar
Compellare virum, et maestas expromere voces:
‘0 lux Dardaniae, spes o fidissima Teucrum,
Quae tantae tenuere morae? quibus Hector ab oris
Exspectate venis? ut te post multa tuorum
Funera, post varios hominumque urbisque labores
Defessi aspicimus! quae causa indigna serenos
Toedavit vultus? aut cur haec vulnera cerno θ’
Ille uihil; nec me quaerentem vana moratur:

 

