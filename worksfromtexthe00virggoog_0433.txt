400 amomo ninom

Eminus intorquet. Murali concita nunquam
'formento sic saxa fremunt, nec fulmine tanti
Dissultant crepitus. Volat atri turbinis instar .
Exitium dirum hasta ferens, orasque recludit
Loricoe, et clipei extremos septemplicis orbes3

Per medium stridens transit femur. Incidit ictus
Ingens ad terram duplicato poplite Turnus.
Consurgimt gemitu Rutuli, totusque remugit
Mons circum, et vocem late nemora alta remittunt.
Ille humilis supplexque oculos dextramque precantem
Protendens‚ “Equidem merui, nec deprecor,¹' inquit;
“Utere sorte tua. Miseri te si qua parentis
Tangere cura potest, oro-fuit et tibi talis
Anchises genitor—Dauni miserere senectae3

Et me, seu corpus spoliatum lumine mavis,

Redde meis. Vicisti3 et victum tendere palmas
Ausonii videre3 tua est Lavinia eonjux;

Ulterius ne tende odiis.” Stetit acer in armis
AEneas, volvens oculos, dextramque repressit3

Et jam jamque magis cunctantem flectere sermo
Coeperat: infelix humero quum apparuit alto
Balteus, et notis fulserunt cingula bullis

Pallantis pucri; victum quem vulnere Turnus
Straverat atque humeris inimicum insigne gerebat.
Ille, oculis postquam saeri monumenta doloris
Exuviasque hausit, furiis accensus, et ira

Terribilis: “ Tune hinc spoliis indute meorum
Eripiare mihi? Pallas te hoc vulnere, Pallas
Immolet, et poenam scelerato cx sanguine sumit.”
Hoc dicens, ferrum adverso sub pectore condit
Fervidus. Ast illi solvuntur frigore membra,
Vitaquc cum gemitu fugit indignata sub umbras.

 

