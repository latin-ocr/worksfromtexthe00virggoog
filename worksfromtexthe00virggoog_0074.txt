GFORGIOON IsIB. Ι.

Septima post decimam felix, et ponere vitem,
deprensos domitare boves, et licia telae
Addere. Nona fugae melior, contraria furtis.
Multa adeo 'gelida melius se nocte dedere,
Aut quum sole novo terras irrorat Eous.
Nocte leves melius stipulae, nocte arida prata
Tondentur ; noctes lentus uon deficit humor.
Et quidam seros hiberni ad luminis ignes
Pervigilat, ferroque faces inspicat acuto ;
Interea longum cantu solata laborem
Arguto conjux percurrit pectine telas;
Aut dulcis musti Vulcano decoquit humorem
Ft foliis undam trepidi despumat aheni.
At rubicunda Ceres medio succiditur aestu3
Ft medio tostas aestu terit area fruges.
Nudus ara, sere nudus; hiems ignava colono
Frigoribus parto agricolae plerumque fruuntur,
Mutuaque inter se laeti convivia curant.
Invitat genialis hiems curasque resolvit:
Ceu pressae quum jam portum tetigere carinae,
Puppibus et laeti nautae imposuere coronas.
Sed tamen et quernas glandes tum stringere tempus,
Et lauri baccas, oleamque, cruentaque myrta3
Tum gruibus pedicas et retia ponere cervis,
Auritosquc sequi lepores ; tum figere damas,
Stuppea torquentem Balearis verbera fundar:
Quum nix alta jacet, glaciem quum flumina trudunt.
Quid tempestates auctumni et sidera dicam?
Atque, ubi jam breviorque dies et mollior astas,
Quae vigilanda viris? vel quum ruit imbriferum ver,
Spicea jam campis quum messis inhorruit, et quum
Frumenta in viridi stipula lactentia turgent?
Saepe ego, quum flavis messorem induceret arvis
Agricola, et fragili jam stringeret hordea cu1m0,
Omnia ventorum concurrere proelia vidi;
Quae gravidam late segetem ab radicibus imis
Sublime expulsam eruerent: ita turbiue nigro
Ferret hiems culmumque levem stipulasque volantes.
Saepe etiam immensum coelo venit agmen aquarum,
Et foedam glomerant tempestatem imbribus atris
Collectae ex alto nubes; ruit arduus oether,
Et pluvia ingenti sata laeta boumque labores
Diluit; implentur fossas, et cava flumina crescunt
Cum sonitu, fervetque fretis spirantibus aequor.
Ipse Pater, media nimborum iu nocte, corusca
Fulmina molitur dextra: quo maxima motu

 

